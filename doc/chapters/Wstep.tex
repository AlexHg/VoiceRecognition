\section{Wstęp}

Celem projektu było stworzenie programu wyszukującego dane słowo w nagraniu - tekście mówionym. Tego typu systemy mają zastosowanie m.in. w inwigilacji, systemach alarmowych czy systemach sterowania głosem. Oczywiście, istnieją różne metody matematyczne uzyskania takiego efektu. W niniejszej pracy wybrano i połączono kilka z nich oraz przetestowano, czy taki zestaw metod pozwala uzyskać pożądane rezultaty.